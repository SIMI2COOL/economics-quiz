Zagadnienia do egzaminu z przedmiotu Zarządzanie projektami międzynarodowymi:
* Pojęcie organizacja, zarzadzanie, otoczenie, synergia
* Pojęcie projekt i jego istotne atrybuty, zarządzanie projektami, podstawowe parametry trójkąta projektowego,
* Pojęcie program, portfel projektów, zarządzanie programem, zarzadzanie portfelem,
* Kryteria ewaluacji projektu przyjęte przez Komisję Europejską 
* Pojęcie oceny, oceny projektu
* Wyjaśnienie kryteriów oceny projektów: cel, czas, koszt, jakość, efekty strategiczne, efekty społeczne
* Metody oceny ex ante projektu np. studium wykonalności
* Metody oceny ex post projektu - Metoda rozszerzona
* Cechy podejścia zwinnego.
* Porównanie tradycyjnego i adaptacyjnego zarządzania projektami
* Prawne uwarunkowania realizacji projektów.
* Pojęcia związane ze specyfiką projektów europejskich
Wydatki kwalifikowalne, Wydatki niekwalifikowalne, 
Zakaz podwójnego finansowania 
Konkurs otwarty, zamknięty
Elastyczne finansowanie - (cross - financing)
Indykatywny wykaz
Projekty twarde, miękkie




Organizacja projektowa wyróżnia się następującymi cechami:
• Podejściem holistycznym (całościowym) do wykonywanych projektów,
• Elastycznością organizacyjną,
• Procesem rozwiązywania problemów zorientowanym na osiąganie celów,
• Stosowaniem metod, technik i metodyk zarządzania projektami,
• Standaryzacją procedur i dokumentów,
• Ciągłym doskonaleniem procesów (robienie rzeczy we właściwy sposób oraz robienia właściwych rzeczy),
• Gromadzeniem i upowszechnianiem baz wiedzy projektowej poprzez tworzenie Biur Wsparcia Projektów, 
• Korzystaniem z zaawansowanej wiedzy interdyscyplinarnej,
• Wykorzystaniem doświadczenia projektowego  w celu tworzenia "nowej wiedzy",
Project Management Institute(PMI), definiuje projekt jako "tymczasowe przedsięwzięcie podjęte w celu stworzenia unikatowego produktu lub usługi"[PMI, 2008, s. 5]
• Program to grupa projektów powiązanych, zarządzanych i koordynowanych w taki sposób, aby osiągnąć  korzyści niemożliwe do osiągnięcia w przypadku indywidualnego zarządzania każdym projektem. (PMI 2008)
• Zarządzanie programem to scentralizowane, skoordynowane zarządzanie skierowane na osiągnięcie celów i korzyści strategicznych danego programu.
• Portfel projektów (multiproject management) to zbiór projektów lub programów oraz innych działań, które zostały zgrupowane razem, aby ułatwić efektywne zarządzanie i osiągnięcie celów strategicznych. Portfel projektów realizowany jest w ramach jednej organizacji. Projekty tworzące portfel mogą być powiązane lub niepowiązane ze sobą. Projekty wykonywane równolegle w ramach portfela konkurują o ograniczone zasoby organizacji.
• Zarządzanie projektem polega na zastosowaniu wiedzy, umiejętności, narzędzi i technik w celu zaspokojenia potrzeb udziałowców projektu.
• W metodyce zarządzania projektami europejskimi projekt definiowany jest jako zbiór czynności podejmowanych do osiągnięcia jasno określonych celów w wyznaczonym czasie  i za pomocą przeznaczonego  na jego wykonanie budżetu. Ponadto projekt cechuje się:
•  jednoznacznie określonymi grupami docelowymi i beneficjentami ostatecznymi,
•  sprecyzowanymi rozwiązaniami w zakresie koordynacji, zarządzania i finansowania,
• systemem monitorowania i ewaluacji projektu,
•  uzasadnieniem ekonomicznym jednoznacznie wskazującym na korzyści projektu.

Ryzyko wg. PMI (Project Management Institute) oznacza niepewność  co do wystąpienia  zdarzenia lub warunku, które jeśli wystąpią, będą miały  istotnie pozytywny lub negatywny wpływ  na przebieg projektu.
Project Management Body of Knowledge (PMBOK) definiuje zarządzanie ryzykiem w projekcie jako proces składający się z  identyfikowania, analizowania i reagowania na niepewność poprzez ocenę i monitorowanie ryzyka dla całego cyklu życia projektu. Takie podejście wpływa na maksymalizację efektów i minimalizowanie strat realizowanego projektu.
Programy operacyjne wdrażane są przez:
• Instytucję Zarządzającą (IZ),  która jest odpowiedzialna za całość programu
• Instytucja Pośrednicząca (np. ministerstwa, urzędy marszałkowskie) podlegająca IZ odpowiedzialna za poszczególne Priorytety
• Instytucja Pośrednicząca Drugiego Stopnia (IP2), Instytucja Wdrażająca (IW ) odpowiedzialna za kontakty z beneficjentami
Alokacja to całkowita kwota środków unijnych planowana do wydania w ramach programu

Koszty:
Kwalifikowane (struktura kosztów zawarta jest w dokumentacji projektu i jest w całości lub częściowo pokryta z funduszu)
Niekwalifikowane (beneficjent jest zobowiązany pokryć ze środków własnych np. koszt zakupu gruntu, nieruchomości, sprzętu, podatek VAT)
Zakaz podwójnego finansowania  oznacza niedozwolone zrefundowanie tego samego wydatku jednocześnie ze środków krajowych i funduszy strukturalnych UE (np. podatek VAT od towarów i usług może być wydatkiem kwalifikowanym gdy podlega zwrotowi w myśl przepisów krajowych)
Rodzaje projektów:
• twarde (infrastrukturalne) - przedsięwzięcia o charakterze inwestycyjnym (wniosek aplikacyjny wymaga załączenia studium wykonalności lub biznesplanu)
Studium wykonalności dotyczy informacji na  temat projektu jego otoczenia  instytucjonalnego, prawnego, finansowego...
• miękkie związane z inwestycją w człowieka (składa się sam wniosek aplikacyjny)
Konkurs otwarty  to ogłoszenie naboru wniosków przez instytucję wdrażającą w trybie publicznym i powszechnym oraz ciągłym tzn. do wyczerpania środków.
Konkurs zamknięty  nabór projektów jest ograniczony terminem (pomiędzy datą ogłoszenia naboru a ostateczną datą składania wniosków nie może upłynąć mniej niż 30 dni)
Indykatywny wykaz indywidualnych projektów kluczowych obejmuje najważniejsze projekty inwestycyjne, które nie konkurują o środki finansowe z pozostałymi projektami i podlegają procedurze oceny jak pozostałe projekty.


Prawne uwarunkowania wsparcia realizacji projektów w świetle prawa Unii Europejskiej oraz prawa polskiego
• Projekty są realizowane przez osoby fizyczne, osoby prawne oraz jednostki organizacyjne niebędące osobami prawnymi, którym ustawa przyznaje zdolność prawną w rozumieniu działu I i II, tytułu II Kodeksu cywilnego [Ustawa z dnia 23 kwietnia 1964 r. - Kodeks cywilny, t.j. Dz.U. 2018, poz. 1025 ze zm.] (tzw. ułomne osoby prawne). 
• Projekty są dofinansowywane z państwowych lub regionalnych programów wsparcia, a od chwili wejścia Polski do Unii Europejskiej także z Funduszy europejskich. W większości wsparcie finansowe projektów dotyczy sektora mikro-, małych i średnich przedsiębiorstw, a także młodych przedsiębiorców. 
• Konstytucji RP, artykuł 5, w którym ustrojodawca stanowi, że: Rzeczpospolita Polska strzeże niepodległości i nienaruszalności swojego terytorium, zapewnia wolności i prawa człowieka i obywatela oraz bezpieczeństwo obywateli, strzeże dziedzictwa narodowego oraz zapewnia ochronę środowiska, kierując się zasadą zrównoważonego rozwoju" [Konstytucja Rzeczypospolitej Polskiej z dnia 2 kwietnia 1997 r., Dz. U. z 1997 r., nr 78, poz. 483 ze zm.]. 
• Zasada zrównoważonego rozwoju jest tzw. normą programową polskiej Konstytucji która składa się z trzech podstawowych aspektów: ekonomicznego, społecznego oraz ekologicznego 
• Konstytucji RP, artykuł 5, w którym ustrojodawca stanowi, że: Rzeczpospolita Polska strzeże niepodległości i nienaruszalności swojego terytorium, zapewnia wolności i prawa człowieka i obywatela oraz bezpieczeństwo obywateli, strzeże dziedzictwa narodowego oraz zapewnia ochronę środowiska, kierując się zasadą zrównoważonego rozwoju" [Konstytucja Rzeczypospolitej Polskiej z dnia 2 kwietnia 1997 r., Dz. U. z 1997 r., nr 78, poz. 483 ze zm.]. 
• Zasada zrównoważonego rozwoju jest tzw. normą programową polskiej Konstytucji która składa się z trzech podstawowych aspektów: ekonomicznego, społecznego oraz ekologicznego 
• Można zatem stwierdzić, że wspieranie projektów, realizowanych przez sektor mikro-, małych i średnich przedsiębiorstw jest zgodne z polską konstytucją, ponieważ zasada zrównoważonego rozwoju obejmuje równomierny rozwój ekonomiczny i społeczny. 
• Co zgodne jest z art. 20 Konstytucji RP, w którym określono społeczną gospodarkę rynkową opartą "na wolności działalności gospodarczej, własności prywatnej oraz solidarności, dialogu i współpracy partnerów społecznych" jako podstawę "ustroju gospodarczego Rzeczypospolitej Polskiej" [ Konstytucja Rzeczypospolitej Polskiej z dnia 2 kwietnia 1997 r., Dz. U. z 1997 r., nr 78, poz. 483 ze zm.].
• Wspieranie przez państwo realizacji projektów jest zgodne także z zasadą równości wyrażoną w art. 32 ust. 1 Konstytucji RP, ponieważ w Polsce obowiązuje równość w znaczeniu materialnym, a zatem "znajdujących się w takiej samej lub podobnej sytuacji faktycznej" prawo powinno traktować tak samo lub podobnie, a "znajdujących się w odmiennej sytuacji faktycznej" prawo powinno traktować odmiennie [Sarnecki, 2014, s. 157. Za Orzeczenie Trybunału Konstytucyjnego z 9.3.1988, sygn. U 7/87, OTK 1988, nr 1, poz. 1.]

Podstawowym wsparciem projektów ze strony Unii Europejskiej są europejskie fundusze strukturalne i inwestycyjne tj.: 
• Europejski Fundusz Rozwoju Regionalnego (EFRR) - głównym celem funduszu jest wsparcie zrównoważonego rozwoju w regionach Unii Europejskiej, 
• Europejski Fundusz Społeczny (EFS) - głównym celem funduszu jest wsparcie realizowanych w Europie projektów, dotyczących zatrudnienia oraz inwestycja w kapitał ludzki Europy (pracowników, młodych ludzi, osoby poszukujące pracy), 
• Fundusz Spójności (FS) - głównym celem funduszu jest wsparcie projektów w dziedzinie transportu i ochrony środowiska w krajach, w których dochód narodowy brutto (DNB) na mieszkańca jest niższy niż 90 proc. średniej unijnej, 
• Europejski Fundusz Rolny na rzecz Rozwoju Obszarów Wiejskich (EFRROW) - głównym celem funduszu jest wsparcie obszarów wiejskich UE poprzez pomoc w rozwiązywaniu konkretnych problemów europejskich wsi, 
• Europejski Fundusz Morski i Rybacki (EFMR) - głównym celem funduszu jest wsparcie udzielone rybakom w przejściu na zrównoważone praktyki połowowe, jak również społecznościom zamieszkującym obszary przybrzeżne w dywersyfikacji lokalnej
• wsparcie projektów z funduszy unijnych w Polsce stało się możliwe po dokonaniu zmian związanych, z dostosowaniem modelu samorządu terytorialnego do standardów międzynarodowych ujętych w Europejskiej Karcie Samorządu Lokalnego, w której zostały określone zasady funkcjonowania samorządów lokalnych w odniesieniu do demokratycznych państw Europy [Europejska Karta Samorządu Lokalnego sporządzona w Strasburgu w dniu 15 października 1985 roku, Dz.U. z 1994 r. nr 124, poz. 607].
Termin prakseologia pochodzi od greckich słów: praksis co oznacza czynność, działanie oraz logos czyli nauka, stad prakseologia jest nauką zajmującą się działaniem, które posiada walory "dobrej roboty", o których pisze Tadeusz Kotarbiński w dziele pt. Traktat o dobrej robocie. Prakseologia jest nauką o charakterze interdyscyplinarnym
• Związek prakseologii z innymi dziedzinami polega na wyznaczaniu drogi optymalizacji podejmowanych działań sprawnościowych np. w obszarach ekonomii, zarządzania, inżynierii, psychologii.
• Zatem ogólnie można stwierdzić, że prakseologia zajmuje się działaniami celowymi oraz sposobami osiągania celów. W prakseologii ważne są najkorzystniejsze powiązania pomiędzy celami i środkami, które do nich wiodą. 
Kategoria sprawności jest najbardziej ogólną oceną działań, która zawiera inne kategorie, będące szczegółowymi kategoriami oceny. Do podstawowych kategorii ocen zalicza się:
• Skuteczność (effectiveness) jest postacią sprawności w sensie uniwersalnym oraz syntetycznym. Pojęcie skuteczności jest bezwymiarowe i zasadniczo związane z realizacją celów działań.
• korzystność (profitabillity). Korzystność jest wielkością mianowaną (wymiarową), definiowaną w jednostkach cenności. O działaniu korzystnym można mówić wówczas, gdy osiągnięty wynik użyteczny jest wyższy niż poniesiony koszt działania (wysiłek). 
• Kolejną postacią sprawności w sensie uniwersalnym jest ekonomiczność (economy). Ekonomiczność jest parametrem bezwymiarowym, związanym z tymi samymi wielkościami, które występują w definicji korzystności. Ekonomiczność wyrażona jest stosunkiem wyniku użytecznego (W) do kosztów działania (K).
Uzasadnienie biznesowe jest podstawowym dokumentem oceny projektu zarówno w każdej fazie jak i w przeprowadzeniu oceny końcowej projektu. Wydana pozytywna ocena, przygotowanych dokumentów projektu, przez Komitet Sterujący umożliwia przystąpienie do realizacji projektu. Ponadto w ocenie projektu pomocne są raporty opracowane po wykonaniu ważnych zadań lub danego etapu 
Metodyka PCM (Project cycle Management) ma charakter rozwojowy jednak dopiero w latach 80.XX wieku zwrócono uwagę na znaczenie oceny w realizacji projektu i ostatecznie uzupełniono ją o u fazę ewaluacji. Metodyka PCM służy  do przygotowania, realizacji i oceny projektów finansowanych ze środków Unii Europejskiej. Opracowana metodyka PCM składa się z pięciu następujących faz:
1. Programowanie
2. Identyfikacja 
3. Formułowanie 
4. Finansowanie
5. Wdrażanie 
6. Ewaluacja i audyt.
Kryteriami ewaluacji projektu przyjętymi przez Komisję Europejską są:
• Zgodność (relevance) celu/ów projektu ze zidentyfikowanymi potrzebami oraz priorytetami ma wpływ na decyzję o podjęciu wykonania projektu. Ocena negatywna wynikająca z braku powiązania potrzeb z celami projektu ma wpływ na wstrzymanie jego realizacji. 
• Skuteczność (effectiveness) dotyczy oceny działań i rezultatów, które przyczyniły się do osiągnięcia celu/ów określonych w projekcie jak również w jakim stopniu zabezpieczono potrzeby beneficjentów.
• Efektywność (efficiency) osiągnięcia celu/ów projektu przy racjonalnym gospodarowaniu niezbędnymi zasobami. Analiza efektywność umożliwia ocenę jakości bieżącego zarządzania (czasem, kosztem, jakością). Efektywność działań w projekcie koncentruje się na ocenie stosunku poniesionych nakładów do uzyskanych wyników.
• Wpływ (impact) oceniany w zakresie osiągnięcia celów projektu również w szerszym wymiarze pozytywnego lub negatywnego oddziaływania na otoczenie. W ocenie uwzględnia się szerszy zakres osiągniętych efektów zarówno planowanych jak i tych nieoczekiwanych.
• Zbalansowanie (sustainability) dotyczy oddziaływania i utrzymania osiągniętych efektów projektu, w dłuższym okresie czasu, czyli również po jego zamknięciu. Ocenie podlegają cele, działania oraz wykorzystane zasoby w kontekście adekwatności środków bądź ich przeszacowania. 
Ocena projektu to systematyczne monitorowanie i ocena cząstkowa określonych parametrów projektu w ustalonych chwilach czasu przy uwzględnieniu faz jego realizacji. Natomiast celem oceny projektu jest podjęcie bieżących działań korygujących względem przyjętych celów cząstkowych, a także sformułowanie wniosków i zaleceń przyczyniających się do sprawnej realizacji projektów w przyszłości 
Do oceny sprawności realizacji projektu wykorzystano podejście prakseologiczne uwzględniając nie tylko ocenę przed działaniem (ex ante) oraz po działaniu (ex post) lecz również ocenę bieżącą (on-line) i ocenę bieżącą predykcyjną (on-line prediction). W ocenie ex post sprawności realizacji projektu zaproponowano rozróżnienie na: 
• obligatoryjną ocenę projektu dokonaną bezpośrednio po jego zakończeniu (w momencie zakończenia projektu), którą określono jako ocenę ex post immediate (łac. immediate - oznacza bezpośrednio), 
• możliwą dodatkową ocenę projektu odroczoną w czasie, która może być dokonana nie wcześniej niż po upływie roku od zakończenia projektu, którą określono jako ex post finale (łac. finale - oznacza końcowy). Dodatkowa ocena ex post finale pozwala po czasie ocenić trwałość tzw. parametrów miękkich tj. jakość, efekty strategiczne oraz społeczne. 
















W fazie 1 - wstępnej - projektu  ważna jest identyfikacja potrzeby, która jest następnie skonkretyzowana w jego celu/ach. Cele projektu wyznaczają podejmowane działania i są podstawowym kryterium oceny projektu.  Do oceny ex ante projektu można wykorzystać metody kompleksowe (wielowymiarowe), umożliwiające podjęcie decyzji o przystąpieniu do realizacji projektu lub jego zaniechaniu. Do metod tych należy zaliczyć studium wykonalności (Feasibility study). Wykonalność dotyczy uzasadnienia celowości realizacji projektu analizowanej w zakresie możliwości systemowych, prawnych, ekonomicznych, technologicznych, czasowych, operacyjnych oraz zasobowych. Ponadto analiza wykonalności uwzględnia relacje biznesowe. 



Zwinne podejście oparte m.in. na iteracyjnym i inkrementalnym budowaniu rezultatów projektu, które cechuje:
• regularnie dostarczane przyrosty działającego oprogramowania;
• krótkie (dzienne, tygodniowe, miesięczne) okresy adaptacyjnych iteracji;
• cykl życia projektu składający się z adaptacyjnych iteracji zwykle o tym samym czasie trwania (ang. time-boxing);
• stosowanie spriorytetyzowanego dokumentu przedstawiającego zakres prac do wykonania w ramach poszczególnych iteracji (tzw. backlog);
• stosowanie planowania iteracyjnego - deklaracja pracy do wykonania na podstawie elementów backloga przypisywanych do danej iteracji;
• planowanie zakresu projektu oparte na identyfikacji funkcjonalności produktu; 
• troska o testowanie i najwyższą jakość przekazywanych przyrostów;
• wymagania, projektowanie i sam produkt powstaje w miarę ewoluowania projektu;
• stałe zaangażowanie przedstawicieli klienta, użytkowników w projekt, m.in. poprzez uczestniczenie w okresowych i końcowych demonstracjach produktu; przedstawiciel klienta współpracuje z zespołem i dostarcza mu wiedzę odnośnie do pożądanych kierunków rozwoju produktu i istniejących ograniczeń projektu; 
Tradycyjne zarządzanie projektamiAdaptacyjna struktura projektuJeden cyklWiele cykliZnany zakres projektuZmienny zakres projektuKompletna struktura podziału pracyŚrednio i niskopoziomowa struktura pracyKompletny plan realizacji projektuPlanowanie just in timeTrudności w wprowadzaniu zmianOtwartość na zmianyKlient zleceniodawcąKlient współodpowiedzialny za projekt









